# Notazione Responsive

Il design responsive è affidato alle classi del progetto [*flexboxgrid*](https://github.com/kristoferjoseph/flexboxgrid) (presente si GitHub), che mette a disposizione le stesse classi di bootstrap, ma rifatte con la notazione `felxbox` del CSS3.

Per facilitare la scrittura, ho creato anche una sintassi apposita che permette di creare dei modelli di input facilmente:

```html
	<f-grid>
		<f-row>
			<f-box size="xs/s/m/l/f">
				<label> ... </label>
				<input type="text">
			</f-box>
			<f-box size="xs/s/m/l/f">
				<i18n> ... </i18n>
				<input type="text">
			</f-box>
			<f-box size="xs/s/m/l/xl/f">
				<input type="checkbox">
				<label> ... </label>
			</f-box>
			<f-box size="xs/s/m/l/xl/f">
				<input>
			</f-box>
			...
			<f-box></f-box>
		</f-row>
		...
		<f-row>
			...
		</f-row>
	</f-grid>
```

## Elementi:
Elenco dettagliato degli elementi HTML5 custom che sono utilizzati.

### f-grid
Questo elemento viene sostituito con `<div class="pi-flexbox container-fluid"> ... </div>` e delimita l'utilizzo degli altri tag.  
Questo attiva la griglia nello stile classico di bootstrap usando il layout fluido.

### f-row
Questo elemento viene sostituito con `<div class="row"> ... </div>`, e delimita lo spazio della riga. Ovviamente non c'è limite al numero di elementi che possono essere contenuti nella riga, quindi è di fatto solo un raggruppamento logico dei campi.

### f-box
Questo elemento viene sostituito che un classico `<div>`, ma a seconda del valore dell'attributo `size` e del tipo di input al suo interno, vengono impostate delle classi differenti:

|size|col-xs-|col-sm-|col-md-|col-lg-|
|:-:|:-:|:-:|:-:|:-:|
|**xs**|4|3|2|1|
|**s**|6|4|3|2|
|**m**|8|6|4|3|
|**l**|12|8|6|4|
|**xl**|12|12|8|6|
|**f**|12|12|12|12|

### label / i18n
Il testo contenuto nel tag `label` viene riportato come descrizione sopra al campo stesso (o fianco nel caso dei checkbox o radio button). 
Il collegamento tra il campo `label` ed `input` viene fatto in automatico:

```html
	<label for="id_input"> etichetta </label>
	<input id="id_input">
```

Se il tag input non ha specificato l'attributo id, questo viene valorizzato in automatico usando il timestamp + un valore randomico di 4 cifre.

Per semplificare esiste un alias che trasforma in automatico il tag `<i18n> ... </i18n>` in `<label><i18n> ... </i18n></label>`

**NB**: Per gli input normali l'etichetta va messa *prima* dell'input, mentre per i **checkbox** e **radio** va messa *dopo*.

**NB 2**: Se viene omesso il tag `label`, il parser ne inserisce in automatico uno vuoto *prima* dell'input